---
path:  "/char/badri"
name:  "Badri"
class: "Artificer"
id: 3
---

# ბადრი ვარენის ძე ხიზაბავრელი „მემელიზმე“ ცქრიალაძე

დაიბადა ხიზაბავრას გნომთა გაერთიანებაში, გაიზარდა განთქმულ ვაჭართა შორის. ყოველთვის
იზიდავდა ჩხირკედელაობა, მის სამყოფელში შესვლისას ერთ უცნაურ „გამოგონებას“ მაინც
გადააწყდებოდით, ექსცენტრიულ გაერთიანებას ორი ნივთისა.

<br>განათლების მიღებისას ბადრის ყოველთვის განსაკუთრებულად უყვარდა ხსნარებთან, ნაყენებთან
და მრავალგვარ მინარევებთან მუშაობა. სწორედ ეს დაინახა თავისმა ოსტატმა გურიმ და იგი
ალქიმიის გზაზე დააყენა.

<br>ახლა სათავგადასავლოდ ერთი თვალებმობრიალე თანამოძმის უცნაური დაკვეთა მიერეკება. უთხრეს
მის ოსტატს, ისეთი კარკასი გამომიწრთე, ლითონისაც იყოსო და დრეკადიცო. გაუკვირდა ბადრის,
როცა დათანხმდა ოსტატი; უფრო გაუკვირდა, როცა ამ მასალის მოძიება მას დაავალა. 

<br>გერმანდიის სახელმწიფოში გაამგზავრეს. უცხო მიწაზე უცხო კაცი უცხო ლითონის საძებრად
გაემართა, თუმცაღა იმედი იმისა, რომ ყველაფერი კარგად გამოვა, მის გულში სუფევს.

<br>გარეგნობა: ყავისფერი ტყავის მაგარძირიანი ფეხსაცმელი, ტილოსებრი ნაჭრის მუქი ყავისფერი
შარვალი, ღია ჭაობისფერი, ჟილეტისმაგვარი მოსაცმელი, რომელსაც შიგნიდან ღია თაფლისფერი
მაისური ამშვენებს. თმა მოგრძო და ქერა, წვერი მოვლილი და ყვრიმალებამდე არმისული,
სასიამოვნოდ შესახედი რკალით. თვალები ჭროღა, მრავალფეროვანი, და მრავლისმომდები.

<br>ხასიათი: კეთილი, ხელშემწყობი პიროვნება, რომელსაც ზოგჯერ იზოლაციის პერიოდები
ახასიათებს. ბოროტებასთან უშუალო შეხება არ ჰქონია, არადა წაკითხული აქვს დიდი
ომებისა და იქ მომხდარი უბედურებების შესახებ. იდეალად მიაჩნია *შეცნობა*. ღიზიანდება,
როცა ხალხი ზედაპირული ცოდნით კმაყოფილდება და არ უღრმავდება საკითხებს. სჯერა
შემოქმედების ძალის, თუმცაღა ამაზე აქტიურად არც ფიქრობს და არც აჟღერებს.
